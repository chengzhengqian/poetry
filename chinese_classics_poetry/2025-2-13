茱萸沜 王維
結實紅且綠，復如花更開。
山中儻留客，置此芙蓉杯。


同詠 裴迪
飄香亂椒桂，布葉間檀欒。
雲日雖迴照，森沈猶自寒。

同詠 養心主人
九月登高日，思君塞雁回。
茱萸香遠冷，盡此芙蓉杯。

宮槐陌  王維
仄逕蔭宮槐，幽陰多綠苔。
應門但迎埽，畏有山僧來。

同詠 裴迪
門前宮槐陌，是向欹湖道。
秋來山雨多，落葉無人掃。

同詠 養心主人
宫槐秋雨徑，雲影共蝶飛。
落葉暫莫掃，水天一翠微。

