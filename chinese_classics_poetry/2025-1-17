秋興  養心主人
宋玉云：悲哉，秋之為氣也。然余觀秋色，五彩流麗，聽秋聲，五音交發，動秋風，五感并至，乃知蕭殺之秋，亦有可賞。故賦。

其一
長河澄碧練，亂墨染林端。
暁月銜楓翼，初陽麗雁班。
雲紋天紙靜，樹色岫屏翻。
何致關荆筆，從容寫遠山。

其二
秋風吹落葉，蝶舞满空山。
脉脉飛吴苑，凄凄向楚關。
遲旋幽意永，散亂芳心闌。
莫近漂流處，題詩已雲端。

其三
平湖高木秀，樹色晚欲流。
交錯鎔五彩，層疊畫三秋。
落霞接紅葉，倒影迷白鷗。
才淺無妙語，苦吟忘暮愁。

其四
碧河紅樹隱，黄葉振金波。
萬籟吹不亂，數帆晚更多。
日沉影綿緲，木落態婆娑。
芳景唯心賞，忽聞遠浦歌。

（新韵）