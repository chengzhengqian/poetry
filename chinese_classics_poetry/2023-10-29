杏花橋下杏花船，杏花船中杏花仙。
杏花仙子醉杏酒，不許凡塵碍花眠。
花開花落花猶在，年去年來年复年。
五陵少年愛桃李，一舞陽阿不計錢。
仙子古琴鳴古調，不入朱閣玉宇間。
䌓華流水一夢事，古琴古調幾幽弦。
若將古調比新曲，一在荒野一在天。
若將杏花比桃李，桃李芳菲杏花閑。
世人空笑仙子癡，仙子笑人看不穿。
不見玉環飛燕事，馬嵬坡下盡丘田。
