文杏館 王維
文杏裁爲梁，香茅結爲宇。
不知棟裏雲，去作人間雨。

同詠 裴迪
迢迢文杏館，躋攀日已屢。
南嶺與北湖，前看復迴顧。

同詠 養心主人
文杏凌寒巖，香茅近冷雨。
開窗無世塵，披卷满霞曙。


斤竹嶺 王維
檀欒暎空曲，青翠漾漣漪。
暗入商山路，樵人不可知。

同詠 裴迪
明流紆且直，綠篠密復深。
一徑通山路，行歌望舊岑。

同詠 養心主人
碧竹敲古韵，清響復幽凄。
行到水窮處，翠微欲濕衣。

