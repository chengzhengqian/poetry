孟城坳 王維
新家孟城口，古木餘衰柳。
來者復爲誰，空悲昔人有。

同詠 裴迪
結廬古城下，時登古城上。
古城非疇昔，今人自來往。

同詠 養心主人
今人哀古城，春雨濕衰柳。
惆望孟城居，古今一何有。




華子岡 王維
飛鳥去不窮，連山復秋色。
上下華子岡，惆悵情何極。

同詠 裴迪
落日松風起，還家草露晞。
雲光侵履跡，山翠拂人衣。

同詠 養心主人
松風起幽壑，飛鳥連雲色。
一上華子岡，人烟渺難測。

# see 2025-2-9 for the orginal text