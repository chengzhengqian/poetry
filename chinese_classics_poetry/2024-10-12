槿花
木槿者，朝華暮落也。義山多賦，余亦仿其意為之。
朝露初含月，微香遠度塵。
舞裙随碧靄，落蕊满黄昏。
仙府讁一日，長亭泣幾人。
天涯相暫賞，何必感離分。




槿花 二首 李商隱
之一
燕體傷風力，雞香積露文。
殷鮮一相雜，啼笑兩難分。
月裏甯無姊，雲中亦有君。
三清與仙島，何事亦離群。


之二
珠館熏燃久，玉房梳掃餘。
燒蘭才作燭，襞錦不成書。
本以亭亭遠，翻嫌眽眽疏。
迴頭問殘照，殘照更空虛。


