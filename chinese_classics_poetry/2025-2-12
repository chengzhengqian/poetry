鹿柴 王維
空山不見人，但聞人語響。
返景入深林，復照青苔上。

同詠 裴迪
日夕見寒山，便爲獨往客。
不知深林事，但有麏麚跡。

同詠 養心主人
呦呦林鹿鳴，冷冷石泉響。
數數漸已銷，悠悠一俯仰。





木蘭柴 王維
秋山斂餘照，飛鳥逐前侶。
彩翠時分明，夕嵐無處所。

同詠 裴迪
蒼蒼落日時，鳥聲亂谿水。
緣谿路轉深，幽興何時已。

同詠 養心主人
木蘭密靄發，飛鳥輕霞落。
晚照返秋山，五彩流欲錯。



